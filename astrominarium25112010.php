<?php include_once("analyticstracking.php") ?>
<?php define('TITLE', 'Astrominarium, Seminarium NKSA, OA UJ'); ?>

<h3>I Astrominarium NKSA</h3>
<span class="data">Autor: Bartłomiej Dębski, 27 listopada 2010 r.</span><br><br>

<p>
&nbsp;&nbsp;&nbsp;Naukowe Koło Studentów Astronomii z radością ogłasza rozpoczęcie cyklu seminariów poświęconych astronomii oraz pracy studentów astronomii OA UJ pt.&nbsp;Astrominaria Czwartkowe!
</p>
<br>
<p>
&nbsp;&nbsp;&nbsp;Pierwsze Astrominarium odbyło się w czwartek, 25.11.2010 r., w Sali Dużej OA UJ o&nbsp;godz. 19:30. Zaproszonym prelegentem był mgr Janusz Nicewicz, który nawiązując do swojej pracy magisterskiej referował metody obserwacji gwiazd zmiennych na przykładzie zmiennej V729 Cyg. Odczytu słuchało ponad dwudziestu zebranych, większość członkowie NKSA, studenci astronomii I-go roku, a także osoby z&nbsp;zewnątrz OA, przybyłe z ciekawości wydarzenia. Zaproszenia na Astrominarium rozsyłał Sebastian Kurowski, obecny prezes NKSA; przy czym grupą docelową byli głównie członkowie Koła. Obecność osób niezrzeszonych była dla wszystkich bardzo miłym zaskoczeniem. Wnioski pozostawione są na koniec sprawozdania.
</p>
<br>
<p>
&nbsp;&nbsp;&nbsp;Spotkanie poprowadził i zainicjował krótkim wstępem Bartłomiej Dębski. Po&nbsp;przedstawieniu zgromadzonym prelegenta rozpoczął się referat. Janusz Nicewicz zaczął od przypomnienia klasyfikacji gwiazd zmiennych, po czym skupił się wyłącznie na zmiennych zaćmieniowych. Bazując na swojej pracy magisterskiej opisał problematykę badanego zagadnienia, którego kluczowym elementem była różnica intensywności maksimów jasności gwiazdy - maksimum następujące po minimum wtórnym było wyraźnie silniejsze od pierwszego maksimum jasności - następującemu po minimum pierwotnym. Mgr Nicewicz zaproponował kilka modeli mających tłumaczyć taki stan rzeczy. Jeden z nich, skupiający się na istnieniu gorącej plamy na gwieździe przyjmującej materię od swego towarzysza, okazał się&nbsp;niewystarczająco dokładny, co doprowadziło do konieczności zastosowania modelu alternatywnego. Model kolejny porzucił ideę gorącej plamy, a w miejsce jej pojawił się gruby, ekscentryczny dysk akrecyjny mający świecić również radiowo (tak jak pył w temperaturze 400 K). Szczegóły można odnaleźć w załączonej do&nbsp;sprawozdania prezentacji mgr Janusza Nicewicza dostępnej do ściągnięcia na dole strony. Po dokonianiu odpowiedniej ilości iteracji dowiedziono, że model jest&nbsp;satysfakcjonujący i uznaje się go obecnie za dobre przybliżenie rzeczywistego stanu.
</p>
<br>
<p>
&nbsp;&nbsp;&nbsp;Na zakończenie referatu przedstawiono metody redukcji danych oraz zostały zaprezentowane pokrótce główne zasoby sieciowe, z których korzystano przy rozwiązywaniu problemu V729 Cyg. Prezentacja trwała niespełna godzinę -&nbsp;zakończyła się około 20:20. Przed sesją pytań wystąpił na środek Opiekun Koła, mgr Tomasz Kundera i wyjaśnił pokrótce, na czym polega metoda Monte Carlo. Po&nbsp;nim&nbsp;nastąpiła krótka dyskusja trwająca do godz. 20:35, po czym Janusz Nicewicz został pożegnany brawami. Spotkanie zwieńczyły ogłoszenia dla studentów poszczególnych lat oraz osobno do Członków Koła.
</p>
<br>
<p>
&nbsp;&nbsp;&nbsp;Planowany termin następnego Astrominarium ogłoszony został na 16.12.2010 r., ale&nbsp;jest&nbsp;on&nbsp;podany wątpliwości i ostateczna decyzja zapadnie na początku grudnia. Tego samego dnia planowane jest zorganizowanie tradycyjnego Spotkania Opłatkowego NKSA.<br>
Ponieważ pierwsze Astrominarium cieszyło się dużym zainteresowaniem studentów oraz osób niezrzeszonych z Kołem, tudzież studiami astronomii w OA UJ, planowane na przyszłość rozszerzenie Astronimarium do rangi spotkań otwartych nieskupiających się na NKSA widnieją jako całkiem realne. Obecnie jednak planuje się&nbsp;spotkania wewnątrz Koła oraz studentów Astronomii (istnieje prwdopodobieństwo, że&nbsp;dużą popularność spowodowało zapewnienie o obecności ciasteczek).
</p><br>
<a href="pliki/zmienne.pdf"><small>Prezentacja mgr Janusza Nicewicza (.pdf)</small></a>
