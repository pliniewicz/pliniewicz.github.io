<?php include_once("analyticstracking.php") ?>
<div align="center"><h2>Przebieg renowacji</h2></div>
<span class="data">Autor notki: Sebastian Kurowski</span><br><br>

<p><a href="img/grubb/1.JPG" border="0"><img src="img/grubb/1m.JPG" align="right" style="margin-left: 10px;" title="Pakowanie elementów Grubba do Żuka"></a>&nbsp;&nbsp;&nbsp;&nbsp;&nbsp;&nbsp;Pierwszego dnia wstajemy o godzinie ósmej (Do tej pory nie wierzyliśmy w istnienie tak wczesnej godziny. Jedynie niektórzy teoretycy wmawiali nam, że taka pora istnieje, próbując organizować wtedy zajęcia, jednak żaden obserwator jej nie doświadczył, aż do dziś.), szybka kawa na portierni i ruszamy do pracy. Szybko przygotowujemy salę wykładową, w której przez najbliższe dwa tygodnie będziemy przechowywać elementy Grubba, a następnie uzbrojeni w zestawy kluczy wszelkiego rodzaju ruszamy pod kopułę. Jesteśmy bojowo nastawieni, na nierówną walkę ze starymi, przyrdzewiałymi śrubami. Okazuje się jednak, że wszystkie poddają się bez większego oporu, tak jakby oczekiwały tego remontu od dłuższego czasu. Mozolnie odchudzamy XIX wieczną lunetę, pozbywając ją wyciągu okularowego, drewnianej celownicy, szukacza i wszystkich pomniejszych elementów. W pewnym momencie zdejmujemy odrośnik, a naszym oczom ukazuje się piękna, błyszcząca cela 8-calowej soczewki – dotarliśmy do serca Grubba, które swoją drogą nie zostało wykonane w Dublinie, a w Monachium, przez firmę Merz. Ostrożnie demontujemy ten najdelikatniejszy element teleskopu, a następnie przystępujemy do odkręcania całego tubusu oraz montażu. <a href="img/grubb/2.JPG" border="0"><img src="img/grubb/2m.JPG" align="left" style="margin-right: 10px;" title="Chwila relaksu"></a>Kilka elementów, ze względu na swoją masę wymagało podwieszenia na linie i wielokrążkach przymocowanych do szczytu kopuły. Po zaskakująco krótkim czasie wszystkie części spoczywają już na podłodze, pakujemy je do Żuka i ruszamy w stronę warsztatu. Przenoszenie daje nam mocno w kość, więc gdy już wszystkie części znajdują się w sali, resztę dnia spędzamy głównie na odpoczynku i planowaniu działań na kolejny dzień. Udaje nam się jeszcze rozkręcić tubus oraz odtłuścić zębatki mechanizmu, a na koniec przychodzi refleksja – wreszcie, po kilku latach przygotowań udało się rozpocząć prace nad najstarszym instrumentem Obserwatorium na Skale. Teraz już nie ma odwrotu.
<p><a href="img/grubb/3.JPG" border="0"><img src="img/grubb/3m.JPG" align="right" style="margin-left: 10px;" title="Fachowa ekipa remontowa"></a>&nbsp;&nbsp;&nbsp;&nbsp;&nbsp;&nbsp;Kolejnego dnia, od samego rana zastaje nas taki ogrom prac, że nie wiemy od czego zacząć. Bierzemy więc pierwszy element tubusu i szukamy najefektywniejszej metody na oczyszczenie go ze starej farby. Testujemy papiery ścierne różnej grubości, szczotki, skrobaki – po długich bojach najlepsza okazuje się wiertarka z tarczką ścierną. Jeszcze nie zdajemy sobie sprawy z tego, że podczas całego remontu zużyjemy kilkadziesiąt takich tarczek. Oczyszczamy cały element praktycznie do gołej blachy, po drodze odkrywając dawny kolor Grubba – zgodnie ze słowami dr Adama Michalca był to ciemnozielony młotkowy.<a href="img/grubb/4.JPG" border="0"><img src="img/grubb/4m.JPG" align="left" style="margin-right: 10px;" title="Rozkręcanie słupa"></a>
Trzeciego dnia ponownie w ruch idą tarczki, szczotki i papiery ścierne. Oczyszczamy kolejne elementy oraz przystępujemy do demontażu najcięższego (jak do tej pory) fragmentu teleskopu – słupa, który prawie znokautował nas podczas transportu. Jak się okazuje, podczas rozkręcania ponownie daje nam się we znaki, skrywając w sobie skomplikowane elementy, za które nie wiemy nawet jak się zabrać. Po około godzinie kombinowania rozpracowujemy wszystkie śrubki i rozkładamy go na części pierwsze. Do zmroku po Obserwatorium roznoszą się dźwięki wiertarek, aż w końcu komary przeganiają nas do spania.
<p><a href="img/grubb/5.JPG" border="0"><img src="img/grubb/5m.JPG" align="right" style="margin-left: 10px;" title="Malowanie pierwszych elementów"></a>&nbsp;&nbsp;&nbsp;&nbsp;&nbsp;&nbsp;Podobnie wygląda każdy kolejny dzień w Obserwatorium. Prace rozpoczynamy od samego rana, kończymy późnym wieczorem. Kolejne elementy nabierają blasku, kurz zasnuwa nasze ubrania i całe miejsce pracy. W końcu po oczyszczeniu wszystkich elementów tubusa przystępujemy do malowania. Decydujemy się na kolor ciemnozielony młotkowy, taki jaki miał Grubb, gdy znajdował się w Collegium Śniadeckiego. Zabieramy się również za czyszczenie i polerowanie elementów mosiężnych – efekty przerastają nasze najśmielsze oczekiwania. Wreszcie widać konkretne wyniki naszej pracy, które tylko nas motywują do dalszego wysiłku.
Każdy rozbierany element jest dokładnie dokumentowany fotograficznie (folder ze zdjęciami z remontu zawiera gigabajty danych). Wiele śrub jest nietypowych i mosiężnych, więc każdą z nich starannie opisujemy oraz traktujemy wyjątkowo delikatnie – mosiądz łatwo jest zdeformować, a dorobienie takiej samej śruby nie byłoby łatwe. Każdy ruch, odkręcenie każdego elementu należy wcześniej kilkukrotnie przemyśleć aby nie popełnić błędu. <a href="img/grubb/6.JPG" border="0"><img src="img/grubb/6m.JPG" align="left" style="margin-right: 10px;" title="Efekt po polerowaniu elementów mosiężnych"></a>Na szczęście nad wszystkimi pracami czuwają doświadczeni pracownicy warsztatu Obserwatorium: Mirosław Suchan i Mirosław Pyzik. Oni zajmują się też mechaniczną stroną remontu – czyszczeniem, dorabianiem i smarowaniem zębatek, elementami mechanizmu prowadzenia itp. Pozostałe prace nie wymagające specjalistycznej wiedzy czy doświadczenia wykonujemy my, tzn ekipa w składzie mgr Janusz Nicewicz, Dajana Olech, Sebastian Kurowski oraz pomagają Przemysław Szczepanik, Anita Borkowska i Kinga Janusz.
<p><a href="img/grubb/7.JPG" border="0"><img src="img/grubb/7m.JPG" align="right" style="margin-left: 10px;" title="Pierwsze elementy montażu pojawiają się pod kopułą"></a>&nbsp;&nbsp;&nbsp;&nbsp;&nbsp;&nbsp;Po trzech tygodniach prac wreszcie największe elementy teleskopu pojawiają się pod kopułą. Wydaje się, że koniec już blisko. Jest to jednak mylny osąd. Przez dużą część sierpnia i września trwają prace wykończeniowe, które pochłaniają równie dużo energii. Montowane są drobne elementy teleskopu takie jak mechanizm mikroruchów, pokrętła blokowania teleskopu w obu osiach oraz w końcu cela z 8-calową soczewką. Należy jeszcze wyważyć teleskop, co wcale nie jest takie łatwe. Wcześniej teleskop posiadał dość niefortunnie umiejscowioną przeciwwagę na wyciągu okularowym, co spowodowało wyłamanie zębatki ustawiania ostrości. Po naprawie zębatki postanawiamy umieścić przeciwwagę w środku tubusu – dzięki temu nie oszpecamy teleskopu, który teraz jest idealnie wyważony.
Nie kończymy jednak na renowacji samej lunety. Odświeżeniu ulega również wnętrze kopuły. Ściany zostają odrapane ze starej farby i pomalowane na jasny kolor, drewniane meble również zyskują nowy blask dzięki dokładnemu czyszczeniu i malowaniu lakierem do drewna, a wzmocniona podłoga czeka już tylko na nową wykładzinę.
<p><a href="img/grubb/9.JPG" border="0"><img src="img/grubb/9m.JPG" align="left" style="margin-right: 10px;" title="Super-ultra skomplikowany manewr zawieszania tubusa"></a>&nbsp;&nbsp;&nbsp;&nbsp;&nbsp;&nbsp;Po trzech miesiącach prac zapomniana kopuła na południowo-zachodnim krańcu Obserwatorium Krakowskiego zyskała nowy blask i stała się wizytówką tego miejsca. Luneta Grubb stała się przy tym jednym z najpiękniejszych zabytkowych teleskopów w Polsce, a co więcej w pełni sprawnym i gotowym do obserwacji. Została wykonana również oprawa na filtr słoneczny z folii mylarowej, dzięki czemu od listopada, po ustaleniu dyżurów obserwacyjnych, każdego pogodnego dnia wykonywane będzie zdjęcie monitorujące aktywność naszej Dziennej Gwiazdy. Teleskop już miał okazję na nowo wziąć udział w popularyzacji astronomii – pierwszy raz po remoncie kopuła została otwarta dla zwiedzających podczas Małopolskiej Nocy Naukowców 2013.
<p><a href="img/grubb/10.JPG" border="0"><img src="img/grubb/10m.JPG" align="right" style="margin-left: 10px;" title="Dolech i jej zabawy z farbkami"></a>&nbsp;&nbsp;&nbsp;&nbsp;&nbsp;&nbsp;Co dały te trzy miesiące wysiłku? Nam dały z pewnością mnóstwo satysfakcji i doświadczenia. Mieliśmy okazję poznawać każdy detal niezwykłej irlandzkiej konstrukcji, która przez lata swojego działania niezwykle przyczyniła się do rozwoju krakowskiej astronomii. Naukowe Koło Studentów Astronomii UJ zyskało pełnowartościowy instrument naukowy, doskonały do obserwacji Słońca oraz fotometrii jasnych gwiazd. Krakowskie Obserwatorium natomiast, wzbogaciło się o piękny historyczny instrument, który może być z pełną dumą prezentowany podczas międzynarodowych konferencji, czy też popularnonaukowych spotkań. Nie należy również zapominać o ogromnym wkładzie, w dydaktykę młodzieży zainteresowanej astronomią. <a href="img/grubb/11.JPG" border="0"><img src="img/grubb/11m.JPG" align="left" style="margin-right: 10px;" title="Efekt końcowy"></a>Pierwsze warsztaty dla uczniów mają zostać zorganizowane jeszcze w tym roku. Jak widać luneta Grubba będzie łączyć w sobie wiele istotnych ról – naukową, popularyzatorską, reprezentatywną oraz historyczną.
